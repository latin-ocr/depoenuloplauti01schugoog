IV 1 et 2.

Magnam de his scaenis viri docti moverunt suspicionem:
primus Hasperus pag. 25 IV2 toti argumenti dispositioni
repugnare iudicavit, tum Franckenus ‘de Poenuli Plautinae
compositione’ (mnem. nov. ser. 1v 146 sqq) et IV 1 et IV 2
a posterioribus scaenis seiunxit. Itaque antequam ad ipsam
scaenam perlustrandam transeamus hanc primum quaestionem
quantum possumus disceptemus.

Et Hasperus et Franckenus (pag. 156 sq) inde argu·
mentum repetunt, quod Milphio postquam aSyncerasto inge·
nuas esse meretrices comperit ‘nullam huius rei gravissimae

faciat mentionem’ (Hasperus) ‘nihil ex his cum domino com·

municet‚ cui tamen hoc nuntio nihil exoptatius esse debuerit’

(Franckenus). Mirum admodum et vix credibile, si primos r

scaenae alterius sequentis V 2 versus perlegis¹):
Ag. ain tu tibi dixe Syncerastum, Milphio,
eas esse ingenuas ambas surrupticias
Carthaginiensis?
concordantes cum scaenae IV 2 versu 66, quo Milphio se ero
rem indicaturum esse dixit:
nisi ero uni me02) indicasso eqs.

Atque quod Franckenus pag. 157 multis verbis exponit
quae Syncerastus in scaena IV 2 elocutus sitin scaena V2
nihil efficere, quia Milphio verum nou suspicans Hannonem
simulare ducat se filiis privatum esse, nullius esse momenti
puto. Nam etiamsi Milphio puellas illas Carthagine surreptas
esse scit atque Hannonis filias eodem casu periisse audit,
cur non poetae largimur, ut ad iustam fabulae καταστροφὴν

r·—

1) eodem argumento contra Franckenum nunc utitur Goetzius
ind. schol. pag. 6. Idem duas hos scaenas anteactum 11 ponens optime
contaminationis suspicionem a nostra fabula amovit.

2) cod. nisi ero uro uni, usurp. Muell. pros. pag. 406 adn. 1.

 

