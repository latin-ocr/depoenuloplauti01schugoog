20

12.

In altera scaena, in qua genuinum Plautum nos plane

restituere posse paene desperamus, primum ad versus 36 sq
nonnulla adnotemus. Grave enim in iis mendum Spengelius ’

detexit (dere metr. cantic. Plaut. pag. 215): postquam v. 35
muriatica olere, salsa esse dictum sit, cum his mulieres non
comparari posse quia insulsae sint. Sed neque Spengeli ver·
suum emendatio mihi placet. Nam post versum 31
‘cogita item nos perhiberi' eqs
admodum languet v. 36:
item nos sumne, eius seminis mulieres sunt,

etiamsi cum Ritschelio (canticum Poenuli Plautinae emen·
datum pag. IV) alterum enuntiatum ex cantico seiungimus.
Praeterea neque salsae neque insulsae sunt mulieres ex Ante·
rastilis opinione, sed sine munditia, ita ut item ac salsa
muriatica eas iterum iterumque lauari necesse sit: in hoc
igitur verbo comparatio inest. Denique etiam v. 38 melius
cum Anterastilis verbis coniungitur, si statim post v. 35 pro·
nuntiatur. Has ob causas v. 36 sq delendos esse propono.

Graviora in v. 51-83 insunt. Volgo v. 51-62. 76-83
alii atque ceteros recensioni viri docti tribuunt, ci. Hasperus
ll pag. ⁸28. Muellerus, addit. ad pros. pag. 63. Goetzius
act. Lips. Vl pag. 265 sq, Horum virorum sententiae ne
accedam id potissimum me movet, quod Agorastoclem post·
quam v. 49 Milphionem tacere iussit, ut Adelphasium amare
h. e. tacite spectare posset (sine amem, ne obturba) statim
longum sermonem cum Milphione nectere non decet: immo
exspectamus ubi Milphio tacet ut Agorastocles iterum mulieres
contempletur et sapientibus eorum sermonibus auscultet, cum
praesertim iam v. 44 et 45 verba laude plena effuderit. Sed
iu ipsis eis verbis quae iarn Adelphasium loquitur v. 52-58
duarum recensionum vestigia facillime comuntur, confer quaeso
hos versus:

v. 54 prosedas

 

