De Poenulo Plautina quaestiones criticas eo modo sum
scripturus, u't primum de prologo, tum de tabulae ipsius inter·

polatione et retractatione agam, denique nonnullos'labulae locos Ι
emendare coner. Vnam quaestionem iere totam intactam reli-
qui: num contaminata sit sabula, id quod qui primus ea de re
disseruit Ladewigius (de can. Volc. Sed. pag. 36) negavit, nunc
complures viri docti contendunt ci. Reinhardtus in Stud. stud.
I pag. 109 sqq et Franckenus ‘de Poenuli Plautinae compo·
sitione’ mnemos. n. s. IV pag. 146 sqq. Mihi quidem aute·
quam haec res pro certo disceptari possit, tota fabula quae
maximas viris criticis difficultates et praebuit et praebet quam ,
accuratissime perscrutanda videtur, ut quid Plauti sit quid non
discernatur. Ad hanc quaestionem enucleandam si quid hanc
commentationem attulisse iipenes quos huius rei iudicium
est iudicabunt, gaudebo.

 

